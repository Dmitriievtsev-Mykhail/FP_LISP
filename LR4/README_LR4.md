# Лабораторна робота 4. Функції вищого порядку та замикання
## Мета лабораторної роботи: 
навчитись реалізовувати і застосовувати функції вищого порядку та замикання при реалізації програм мовою Common Lisp.
Функцій вищого порядку розглянуті в розділі 6.4 навчального посібника. Функції для
роботи з послідовностями а також їхні типові ключові параметри розглянуті в розділі 12
навчального посібника. Замикання розглянуті в розділі 6.5 посібника.
Реченець виконання роботи (aka дедлайн) визначається викладачем під час видачі
завдання на лабораторну роботу.

## 4.1 Завдання
Завдання складається з двох частин:
1.  Переписати функціональну реалізацію алгоритму сортування з лабораторної
роботи 3 з такими змінами:
використати функції вищого порядку для роботи з послідовностями (де це
доречно);
додати до інтерфейсу функції (та використання в реалізації) два ключових
параметра: key та test , що працюють аналогічно до того, як працюють
параметри з такими назвами в функціях, що працюють з послідовностями. При
цьому key має виконатись мінімальну кількість разів.
2.  Реалізувати функцію, що створює замикання, яке працює згідно із завданням за
варіантом (див. п 4.1.2). Використання псевдо-функцій не забороняється, але, за
можливості, має бути мінімізоване.
